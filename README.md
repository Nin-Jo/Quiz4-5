# Quiz4-5
ატვირთულია მონაცემთა ბაზა და კოდის ორი ფაილი. Jupyter Notebook-ში კოდი კი მუშაობს, მაგრამ ყოველი შემთხვევისთვის, პითონის ფაილიც თან დავურთე. სამუშაოდ ავირჩიე შედარებით მარტივი ბაზა, რომელშიც აღწერილი იყო 1000 კატა, თავიანთი ჯიშის, შეფერილობის, ასაკის, წონისა და სქესის მიხედვით. მისი ავტორია Waqar Ali, ხოლო მისი ბაზა ატვირთული იყო Kaggle-ზე. ორიგინალი იხილეთ შემდეგ ბმულზე: https://www.kaggle.com/datasets/waqi786/cats-dataset . ორიგინალს შევუცვალე მხოლოდ სვეტების დასახელებები, რათა მათთან მუშაობა უფრო კომფორტული ყოფილიყო პითონში, და პითონშივე დავუმატე id-ის სვეტი მონაცემებთან მოხერხებული წვდომისთვის.

ბაზის მონაცემების მანიპულირება მოვახდინე CRUD ოპერაციებით, და, ვინაიდან პროექტზე მუშაობის პროცესშივე ვსწავლობდი და პირველად ვმუშაობდი ბაზებთან, ექსპერიმენტის სახით ისინი ფუნქციებში "შევფუთე", ვინაიდან მათი "შიშვლად" გამოყენება საინტერესო არ იქნებოდა, და მივეცი ინტერაქტიულობის იმიტაციური სახე (თუკი დაბეჭდილი პირობებითვის დაჯერებასა და უშუალოდ 'yes'-ის აკრეფას ინტერაქტიულს ვუწოდებთ). მცდელობა იყო. გრაფიკების ასაგებად გამოვიყენე matplotlib ბიბლიოთეკა და მათ საიტზე არსებული template-ებით გრაფიკების სამი მაგალითი ავაგე, თუმცა შედეგები მთლად საინტერესო არ იყო. 

პითონის ფაილისგან განსხვავებით, notebook-ის ფაილი უფრო მოსახერხებლად მიმაჩნია კოდის დასათვალიერებლად მოცემულ კონტექსტში, ვინაიდან იქ თითოეული ფრაგმენტი თავ-თავის უჯრაში ზის და ბაზასთან დამოუკიდებლად ამყარებს და წყვეტს კავშირს. ვინაიდან ისედაც პატარა ზომის ფაილია და გადასარევად ბევრი რამ შიგნით არ წერია, cat_alogue-ით კოდის დათვალიერებას უფრო აქვს აზრი, ვიდრე cat_egory-თ. ჩათვალეთ, კოდის მშობელი PyCharm-ია, მაგრამ საბოლოოდ Jupyter-მა მონათლა. 
P.S.: ფაილების კრეატიული სახელები, გთხოვთ, მკაცრად არ გააკრიტიკოთ. მუზამ დამარტყა :)
